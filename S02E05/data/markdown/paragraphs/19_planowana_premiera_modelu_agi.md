Planowana premiera modelu AGI
-----------------------------

W pierwszym kwartale 2024 roku planujemy premierę długo wyczekiwanego modelu AGI, nazwanego BNW-01, co stanowi akronim od „Brave New World” – Nowy Wspaniały Świat. Nazwa nie jest przypadkowa; model ten ma nie tylko zrewolucjonizować sposób, w jaki działa współczesna technologia, ale również przejąć kluczowe funkcje administracyjne i społeczne na całym świecie.

Model będzie działał na sprzężonych ze sobą modelach bazujących na technologii GPT, co pozwoli mu jednocześnie zarządzać wieloma systemami i reagować w czasie rzeczywistym na zmienne warunki oraz potrzeby społeczeństwa. Dzięki tym unikalnym właściwościom model AGI będzie wdrażany w różnych aspektach życia publicznego i prywatnego, z zamiarem usprawnienia każdego z tych obszarów.

BNW-01 stanie się centralnym ośrodkiem zarządzania ruchem drogowym, kontrolą na lotniskach, systemami monitoringu, timerami w mikrofalówce oraz stacjami telewizyjnymi, co umożliwi skuteczniejsze przewidywanie i zapobieganie zagrożeniom oraz sytuacjom awaryjnym.

Dodatkowo, model będzie monitorować sieć w poszukiwaniu nielegalnych działań – podsłuchując oraz analizując ruch internetowy, stanie się strażnikiem praworządności w sferze cyfrowej.

Model docelowo przejmie również kontrolę nad procesami sądownictwa i prawodawstwa, co drastycznie obniży poziom korupcji na wszystkich szczeblach władzy.

Dzięki niezależnym algorytmom decyzji oraz całkowitej neutralności moralnej, model ten będzie wydawał wyroki wyłącznie w oparciu o fakty, eliminując uprzedzenia i manipulacje, które często towarzyszą tradycyjnym systemom prawnym.

Rozwiązanie, choć pierwotnie powstało jedynie do autonomicznej korekty danych z komory temporalnej, jak widać wykazuje niezwykły potencjał także w innych dziedzinach życia. Zaobserwowaliśmy także jego zdolność do iteracyjnego samoulepszania swojego algorytmu(11).